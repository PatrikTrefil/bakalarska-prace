\chapter*{Závěr}
\addcontentsline{toc}{chapter}{Závěr}

Na závěr bych se chtěl ohlédnout zpátky a zhodnotit průběh celého vývoje.


\section{Zhodnocení architektury}\label{sec:zhodnoceni-architektury}

Tento projekt byl vyvíjen jako distribuovaný systém.
Toto rozhodnutí pramenilo z mé nezkušenosti a zpětně ho považuji za chybné.
Distribuovaná architekura je vhodná pro vyspělé projekty, které dokáží těžit z výhod, které tato architektura poskytuje.
Tento projekt získal pouze minimum výhod, ale musel řešit všechnu komplexitu, která je s distribuovanými systémy spojena.
Dospěl jsem k názoru, že systém by měl být vyvíjen jako distribuovaný pouze a jen v případě, že je to nezbytně nutné.


\section{Zhodnocení výběru technologií}\label{sec:vyber-technologii-zaver}

V této sekci bych chtěl zhodnotit výběr technologií, které jsem použil při vývoji aplikace.
Hodnocení se bude týkat pouze technologií, které měly výrazný vliv na vývoj aplikace.

\subsection{Zkušenost s Form.io}\label{subsec:zkusenost-s-formio}

Systém spravující formuláře Form.io na mě na začátku působil velmi profesionálně a vyspěle.
Narazil jsem však na mnoho problémů a nedostatků, které mi výrazně zkomplikovaly práci.
Software má mnoho dokumentace, ale některé části jsou nesrozumitelné a některé funkce jsou nedostatečně zdokumentované.
Klientské knihovny mají mj.\ špatnou podporu TypeScript, nepodporují všechny funkce serveru a mají špatně navržené rozhraní.
Po několika měsících práce jsem došel k závěru, že některé klientské knihovny je potřeba kompletně nahradit vlastním řešením.

Dalším problémem byla špatná spolupráce se správci projektu.
V průběhu mé práce jsem narazil na nedostatky software Form.io či dokumentace a tyto nedostatky jsem vždy nahlásil, či jsem je dokonce sám opravil.
Většina z nahlášených chyb dodnes nebyly adresovány a návrhy na mé vylepšení nebyly přijaty.

Kdybych tento projekt začínal znovu, mnohem více bych se snažil zadavateli rozmluvit požadavek na ukládání dat na vlastním serveru.
Tento požadavek je totiž hlavním důvodem, proč jsem se nakonec rozhodl pro použití Form.io.
Myslím si, že existuje mnoho lepších řešení pro správu formulářů, ale jedná se o cloudové služby.
V průběhu vývoje jsem se dozvěděl o \href{https://www.hhs.gov/hipaa/index.html}{HIPAA} certifikaci.
Software držící tuto certifikaci musí splňovat přísná pravidla pro ukládání zdravotnických dat.
Tuto certifikaci má mnoho z nástrojů zmiňovaných v kapitole~\ref{ch:analyza-existujicich-reseni-pro-praci-s-formulari}.
Myslím si, že užití nástroje s touto certifikací pro tvorbu a správu formulářů by byl nejlepší kompromis mezi bezpečností a kvalitou nástroje.
O této možnosti jsme však já ani zadavatel nevěděli a proto jsme se rozhodli pro použití Form.io.

\subsection{Zkušenost s NextJS}\label{subsec:zkusenost-s-nextjs}

Rád bych také popsal svou zkušenost s framework NextJS\@.
Framework mi poskytl mnoho skvělých funkcí jako je routing, caching a také sdílení a zanořování layoutů.
Framework má skvělou dokumentaci a velkou aktivní komunitu.
Narazil jsem však i na několik problémů.

První problém byl s tzv. \textit{hot module replacement}.
Tato funkce umožňuje přidat, odebrat nebo vyměnit moduly za běhu aplikace bez nutnosti dalšího načtení celé stránky (\href{https://webpack.js.org/concepts/hot-module-replacement/}{zdroj}).
Kompilační systém reaguje na změny souborů, které hlásí souborový systém, a následně aplikuje změny za běhu aplikace.
Pokud však vývojový server pustíme v Docker kontejneru, kde uděláme mount složky s kódem z hostitelského systému Windows, tak se změny v souborech nedetekují.
Tato chyba v \href{https://learn.microsoft.com/en-us/windows/wsl/about}{Windows subsystem for Linux (WSL)} je známá již od roku 2019 a zatím nebyla opravena (viz \href{https://github.com/microsoft/WSL/issues/4739}{diskuze v Github issue}).

Dalším problémem byla omezenost middleware, který NextJS poskytuje.
Middleware je kód, který je spuštěn před zpracováním všech požadavků na server.
Tento kód však běží v speciálním optimalizovaném prostředí nazývané \textit{\href{https://edge-runtime.vercel.app/}{edge runtime}}.
Edge runtime je velmi omezené prostředí a spoustu knihoven na něm nelze použít.
Důsledky toho jsou, že například nelze použít populární knihovny pro logování (\href{https://github.com/pinojs/pino}{Pino}, \href{https://github.com/winstonjs/winston}{Winston}, apod.) ani knihovnu \href{https://github.com/axios/axios}{axios}, která poskytuje alternativu k nativnímu fetch API\@.
NextJS v tuto chvíli nedovoluje použití jiného běhové prostředí pro middleware.

Posledním problémem byla implementace \textit{\href{https://developer.mozilla.org/en-US/docs/Web/HTTP/CSP}{content security policy}}.
Content security policy je bezpečnostní vrstva, která zabraňuje určitým typům útoků jako je například \href{https://developer.mozilla.org/en-US/docs/Glossary/Cross-site_scripting}{cross-site scripting (XSS)}.
Pro použití tohoto bezpečnostního prvku je potřeba nakonfigurovat hlavičky HTTP odpovědí a také modifikovat zdrojový kód stránky.
Podpora tohoto bezpečnostního mechanismu je v NextJS aktivně vyvíjena, ale v době psaní této práce nebyla plně funkční, což snižuje bezpečnost aplikace.


\section{Zhodnocení testování aplikace}\label{sec:zhodnoceni-testovani-aplikace}

Serverová část aplikace je testována pomocí unit testů.
Testujeme pouze veřejné rozhraní všech modulů.
Objekt fungující jako proxy databáze byl nahrazen mock objekty.
V testech kontrolujeme, zda-li se volají konkrétní metody na mock objektech s očekávanými parametry.
Toto je doporučený přístup object-relational mapping knihovny Prisma, který je popsán v \href{https://www.prisma.io/docs/guides/testing/unit-testing}{dokumentaci}.
Tento přístup se mi vůbec neosvědčil.
Kontrola volání konkrétních metod vytváří obrovskou závislost na vnitřní implementaci testovaných metod.
Testy jsou velmi těžko udržovatelné a navíc poměrně dlouhé a složité.
Kdybych začínal znovu, tak bych se snažil primárně testovat privátní metody, které obsahují veškerou logiku mimo databázové operace.
Přestože tento způsob je také silně závislý na vnitřní implementaci testovaného modulu, tak je udržitelnější a jednodušší na implementaci.
Pro testování metod obsahující databázové operace bych zvážil použití in-memory databáze\footnote{In-memory databáze je databáze spoléhající primárně na vnitřní paměť pro ukládání dat (\href{https://aws.amazon.com/nosql/in-memory/}{zdroj})}.

\section{Open-source vývoj}\label{sec:open-source-vyvoj}

Při vývoji jsem narazil na mnoho chyb a nedostatků v použitých nástrojích a knihovnách.
Tyto chyby jsem hlásil správcům jednotlivých projektů a některé jsem dokonce sám opravil.
V případě některých projektů byla komunikace se správci velmi dobrá a chyby byly rychle opraveny.
V některých případě jsem však narazil na rozdílnosti v názorech na správné řešení problémů nebo jsem se nedočkal žádné reakce.
Zde je výčet issues a pull requestů, které jsem vytvořil:

\begin{itemize}
    \item
    \href{https://github.com/formio/react/issues/522}{Chyba v internacionalizaci komponenty poskytované knihovnou}
    \item
    \href{https://github.com/formio/react/pull/538}{Oprava chyby v internacionalizaci komponenty poskytované knihovnou}
    \item
    \href{https://github.com/formio/formio-app-formio/issues/35}{Bezpečnostní chyba v Form.io klientské aplikace}
    \item
    \href{https://github.com/formio/formio/issues/1555}{Chybějící dokumentace API endpointu}
    \item
    \href{https://github.com/formio/formio/issues/1485}{Chyba ve verzi databáze}
    \item
    \href{https://github.com/formio/formio-app-formio/issues/34}{Návrh na zlepšení organizace repozitáře}
    \item
    \href{https://github.com/formio/react/issues/523}{Použití zastaralého API}
    \item
    \href{https://github.com/tgreyuk/typedoc-plugin-markdown/issues/429}{Chyba v pluginu do Docusaurus}
    \item
    \href{https://github.com/tgreyuk/typedoc-plugin-markdown/issues/440}{Návrh na vylepšení pluginu do Docusaurus}
    \item
    \href{https://github.com/react-bootstrap/react-bootstrap/issues/6671}{Nefunkční příklad v dokumentaci}
    \item
    \href{https://github.com/gajus/eslint-plugin-jsdoc/issues/1138}{Návrh na vylepšení chování statické analýzy kódu}
    \item
    \href{https://github.com/MrFlynn/upload-to-netlify-action/issues/17}{Chyba v dokumentaci GitHub Action pro upload na Netlify}
\end{itemize}


\section{Spolupráce s NUDZ}\label{sec:spoluprace-s-nudz}

Spolupráce s Národním ústavem duševního zdraví nebyla vždy jednoduchá.
Nízká technická znalost zaměstnanců byla větší problém než jsem očekával.
V některých chvílích jsem nedokázal klást ty správné otázky a nepodařilo se mi zachytit všechny důležité informace o doméně.
Celá spolupráce byla značně ztížena tím, že se v průběhu vývoje několikrát změnila osoba, která se mnou spolupracovala a komunikovala.
Celkově jsem však spokojený s výsledkem a věřím, že aplikace bude využívána a pomůže zlepšit kvalitu poskytované péče.

\section{Shrnutí}\label{sec:shrnuti}

V této práci jsme se zabývali vývojem webové aplikace pro monitorování mentálního zdraví.
Na začátku jsme detailně analyzovali požadavky zadavatele a vytvořili návrh aplikace.
Poté jsme rozebrali proces vývoje, popsali technické detaily a sepsali uživatelskou dokumentaci.
Na závěr jsme zhodnotili průběh celého vývoje a výslednou aplikaci.