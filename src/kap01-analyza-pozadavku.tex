\chapter{Analýza požadavků}\label{ch:analyza-pozadavku}

Pro analýzu požadavků proběhlo několik online schůzek s pracovníky Národního ústavu duševního zdraví.
Iniciativa k spolupráci přišla z mé strany a byla přijata s otevřeností.
Na úvodní schůzce se probíraly možnosti využití výpočetních technologií v oblasti duševního zdraví.
Na této schůzce jsme se shodli na tvorbě platformy pro digitalizaci práce s dotazníky.
Na následujících schůzkách byly zadavateli zadavateli kladeny otevřené otázky týkající se představ o fungování aplikace.
Také byly získávány informace o stakeholderech, omezeních a IT infrastruktuře zadavatele.
Podařilo se také získat ukázkový dotazník, který by měla aplikace zvládnout zpracovat.
Ukázkový dotazník lze najít v příloze~\ref{fig:ukazkovy-dotaznik}.
V této kapitole se první podíváme na stakeholdery a jejich zájmy, což je popsáno v sekci~\ref{sec:stakeholderi}.
Výsledkem úvodních schůzek byla neformální specifikace požadavků, která je v sekci~\ref{sec:specifikace}.
Doména se ukázala býti poměrně složitá a bylo důležité detailně zdokumentovat její fungování.
Dalším krokem bylo tedy vytvoření doménového modelu, který dostal formu diagramu a textového souboru definic entit.
Tato dokumentace nám poskytla společný jazyk pro další komunikaci a je zachycena v sekci~\ref{sec:domenovy-model}.
V průběhu tvorby modelu došlo k ujasnění některých požadavků a fungování domény.
Časem byla neformální specifikace převedena do formy user stories, které jsou sepsány v sekci~\ref{sec:user-stories}.
Tato konverze byla provedena zejména pro lepší organizaci vývoje softwaru.


\section{Stakeholdeři a jejich zájmy}\label{sec:stakeholderi}

Tato sekce popisuje jednotlivé zájmy stakeholderů, které byly identifikovány během analýzy požadavků.
Uživatelské role jsou podrobněji definovány a popsány dále v sekci~\ref{sec:specifikace}.

\subsection*{Uživatelé aplikace}\label{subsec:uzivatele-aplikace}

\begin{itemize}
    \item
    Podpora mobilních zařízení
\end{itemize}

\subsubsection*{Plnitelé dotazníků}\label{subsubsec:plnitele}

\begin{itemize}
    \item
    Jednoduché rozhraní pro plnění úkolů, které zajistí zlepšení jejich zdravotního stavu a poskytne terapeutům potřebné informace pro jejich léčbu.
\end{itemize}

\subsubsection*{Terapeuti}\label{subsubsec:terapeuti}

\begin{itemize}
    \item
    Jednoduché rozhraní vhodné pro uživatele s nízkými technickými znalostmi.
    \item
    Jednoduchý přístup k výsledkům pacientů s přehlednou vizuální reprezentací.
    \item
    Spolupráce s plniteli v rámci terapie formou domácích úkolů pro zlepšení poskytované péče a prevenci kriminality.
\end{itemize}

\subsubsection*{Výzkumníci}\label{subsubsec:vyzkumnici}

\begin{itemize}
    \item
    Možnost tvorby komplexních výzkumných studií.
    \item
    Možnost pokročilé analýzy dat vlastním nástrojem.
\end{itemize}

\subsection*{Vývojáři}\label{subsec:vyvojari}

\begin{itemize}
    \item
    Dobře dokumentovaný kód a vhodně dokumentovaná architektura aplikace.
    \item
    Dobře nastavené procesy pro prevenci chyb jako jsou testy, kontinuální integrace, apod.
    \item
    Jednoduchá rozšiřitelnost aplikace.
    \item
    Vysoká modifikovatelnost aplikace.
\end{itemize}

\subsection*{Provozovatel software}\label{subsec:provozovatel-spravce-software}

\begin{itemize}
    \item
    Jednoduché nasazení aplikace na server.
    \item
    Schopnost monitorování aplikace.
\end{itemize}

\subsection*{Vedení organizace}\label{subsec:vedeni-organizace}

\begin{itemize}
    \item
    Nízká cena za vývoj a provoz aplikace.
    \item
    Nízké časové nároky na zaučení plnitel.
    \item
    Vysoké zabezpečení aplikace.
\end{itemize}


\section{Specifikace}\label{sec:specifikace}

Tato sekce obsahuje neformální specifikaci požadavků na aplikaci.
Soupis požadavků byl od začátku vývoje organizován do kategorií.
Organizace požadavků byla ponechána v původní podobě.
Pro účely tohoto dokumenty byly požadavkům přiřazeny identifikátory.
Funkční požadavky jsou označeny R-FR-ID a nefunkční požadavky R-NR-ID, kde ID je číslo požadavku z dané kategorie.
Specifikace vznikla v rané fázi vývoje a některé požadavky byly později změněny.
Změny jsou popsány v sekci~\ref{subsec:zmeny-specifikace}.

\begin{description}
    \item[\namedlabel{itm:r-nr-1}{R-NR-1}]
    V systému vystupují následující skupiny uživatelů:

    \begin{itemize}
        \item
        Plnitel = pacient/klient

        \item
        Zaměstnanci NUDZ

        \begin{itemize}
            \item
            Správce dotazníků = terapeut/výzkumník
            \item
            Zadavatel dotazníků = terapeut/výzkumník
        \end{itemize}
        \item
        Technická podpora
    \end{itemize}

\end{description}

\subsection{Funkční požadavky}\label{subsec:funkcni-pozadavky}
\begin{description}
    \item[R-FR-1]
    Zadavatel/správce dotazníků může zadávat dotazníky a úkoly konkrétnímu plniteli, nastavit frekvenci opakování a nastavit start/deadline.

    \begin{itemize}
        \item
        Start je čas, kdy lze dotazník nejdříve vyplnit.
        \item
        Deadline je čas, kdy lze dotazník nejpozději vyplnit.
        \item
        Dotazník se skládá z otázek, které mohou přijímat odpovědi těchto typů:

        \begin{itemize}
            \item
            text
            \item
            více možností (možno zvolit právě jeden)
            \item
            více možností (možno zvolit libovolný počet)
        \end{itemize}
        \item
        U každé otázky je možno nastavit podmíněné zobrazení.
        Jinými slovy, otázka se plniteli zobrazí, pokud je splněna podmínka definovaná správcem dotazníku při vytvoření.
    \end{itemize}
    \item[R-FR-2]
    Správce dotazníků je schopen vytvářet/mazat dotazníky a způsoby vyhodnocení
    \item[R-FR-3]
    Správce dotazníků může v dotazníku upravit obsah otázek a možných odpovědí v případě, že se jedná o volbu z možností.
    \textit{Nelze} přidat/odebrat otázky, přidat/odebrat možné odpovědi, ani upravit způsob výpočtu skóre.

    \begin{itemize}
        \item
        Při tvorbě dotazníku je možno nastavit automaticky počítané metriky pomocí vzorce (např.\ \texttt{otázka1\ +\ otázka2\ -\ otázka4}, kde \texttt{otázka1}, \texttt{otázka2} a \texttt{otázka4} jsou proměnné reprezentující výsledky příslušných otázek).
    \end{itemize}
    \item[R-FR-4]
    Plnitel může v aplikaci vypracovat dotazníky a úkoly, které mu byly přiděleny správcem/zadavatelem dotazníků.
    \item[\namedlabel{itm:r-fr-5}{R-FR-5}]
    Plnitel je schopen vyplnit část dotazníku, uložit si dosud zodpovězené otázky a v budoucnu vyplňování dotazníku dokončit i na jiném zařízení.
    \item[\namedlabel{itm:r-fr-6}{R-FR-6}]
    Plnitel může smazat svá data.
    \item[R-FR-7]
    Správce/zadavatel dotazníků je schopen vidět výsledky dotazníků a úkolů všech plnitelů.
    \item[R-FR-8]
    Správce/zadavatel může vybrat data, která budou vizualizována na grafech.
    \item[R-FR-9]
    Správce dotazníků/člen technické podpory je schopen vytvářet/mazat účty plnitelů, účty pro ostatní správce a účty pro zadavatele dotazníků.
    \item[R-FR-10]
    Správce dotazníků/člen technické podpory je schopen měnit přístupová práva všech ostatních účtů.
    \item[R-FR-11]
    Plintel je schopen měnit heslo svého účtu a je schopen svůj účet smazat.
    \item[R-FR-12]
    Výsledky dotazníků plnitelů může správce/zadavatel dotazníků z aplikace exportovat do formátu CSV\@.
    \item[R-FR-13]
    Aplikace bude pouze v Českém jazyce, ale bude připravena na internacionalizaci.
    \item[R-FR-14]
    Plnitel v systému vystupuje pod ID, které je náhodně vygenerováno.
\end{description}

\subsubsection{Viditelnost vyhodnocení dotazníků}\label{subsubsec:viditelnost-vyhodnoceni-dotazniku}

\begin{description}
    \item[\namedlabel{itm:r-fr-15}{R-FR-15}]
    Plnitel je schopen vidět vyhodnocení svých dotazníků, u kterých to správce povolil.
    \item[\namedlabel{itm:r-fr-16}{R-FR-16}]
    Správce dotazníků může dovolit plniteli vidět výsledky konkrétního dotazníku - číselná hodnota/graf/text.
    \item[\namedlabel{itm:r-fr-17}{R-FR-17}]
    Viditelnost výsledků lze nastavit následujícími způsoby:

    \begin{itemize}
        \item
        plnitel vidí výsledky
        \item
        plnitel nevidí výsledky
        \item
        plnitel vidí výsledky pouze výsledek dotazníku splňuje podmínku (např.\ výsledné skóre je větší než 10)
    \end{itemize}
\end{description}

\subsubsection{Volitelné}

\begin{description}
    \item[R-FR-18]
    Sledování délky času stráveného nad jednotlivými otázkami, času, kdy plnitel dotazník vyplnil, počtu změn odpovědí.
    \item[R-FR-19]
    E-mail upozornění na nové úkoly, na nesplněné úkoly.
    \item[R-FR-20]
    Push notifikace v prohlížeči na nové úkoly, na nesplněné úkoly.
    \item[R-FR-21]
    Chat mezi terapeutem a plnitelem.
    \item[R-FR-22]
    Rozšíření již vystavěné infrastruktury pro zadávání dotazníků pro zadávání cvičení (např.\ přečíst článek, zhlédnout video nebo vypracovat interaktivní cvičení).
\end{description}

\subsection{Nefunkční požadavky}\label{subsec:nefunkcni-pozadavky}

\begin{description}
    \item[R-NR-2]
    Uživatelské rozhraní by mělo být vhodné pro uživatele s nízkými technickými znalostmi.
    \item[R-NR-3]
    K programu by měla být dodána uživatelská a technická dokumentace.
    \item[[\namedlabel{itm:r-nr-4}{R-NR-4}]
    Aplikace bude maximalizovat použití již existujícího software, pro snížení ceny, časové náročnosti a zjednodušení následné údržby.
\end{description}

\subsection{Nasazení}\label{subsec:deployment}

\begin{description}
    \item[R-NR-5]
    Aplikace bude spouštěna v kontejneru.
    \item[R-NR-6]
    Aplikace poběží na serveru s následujícími parametry: (lze domluvit navýšení v případě potřeby)

    \begin{itemize}
        \item
        CPU: 2 jádra
        \item
        RAM: 4 GB
        \item
        HDD: volných 29 GB
    \end{itemize}
\end{description}

\subsection{Monitoring}\label{subsec:monitoring}

\begin{description}
    \item[R-NR-7]
    Bude k dispozici rozhraní pro monitorování aplikace.
\end{description}

\subsection{Změny specifikace}\label{subsec:zmeny-specifikace}

V průběhu vývoj se ukázalo, že některé požadavky popsané v sekci~\ref{subsubsec:viditelnost-vyhodnoceni-dotazniku} je potřeba pozměnit.
Tato podsekce popisuje všechny provedené změny.

Původní specifikace pracovala s možností nastavení viditelnosti vyhodnocení dotazníků.
Toto bylo pokryto požadavky \ref{itm:r-fr-15}, \ref{itm:r-fr-16} a \ref{itm:r-fr-17}.
Možnost s nastavením viditelnosti na základě splnění podmínky byla zavrhnuta z následujícího důvodu.
Pokud by plnitel neviděl vyhodnocení dotazníku, tak by si mohl odvodit, že výsledek dotazníku je nepříznivý.
Toto zjištění by mohlo mít negativní vliv na jeho zdravotní stav.
Možnost nastavit vyhodnocení dotazníku jako vždy viditelné pro plnitele bylo zavrhnuto ze stejného důvodu.
Vyhodnocení složitějších dotazníků navíc může správně interpretovat pouze odborník.

Původně bylo zamýšleno, že si plnitelé budou přímo schopni smazat svá data.
Vzhledem k tomu, že některá data budou určena pro výzkumné účely, což může vyžadovat nutnost archivace, tak není vhodné umožnit plnitelům přímo smazat svá data.
Bylo tedy rozhodnuto, že plnitelé budou moci o smazaní svých dat pouze požádat skrze pracovníka NUDZ\@.
Každý požadavek bude pak posouzen individuálně.


\section{Doménový model}\label{sec:domenovy-model}

Na základě schůzek a specifikace ze sekce~\ref{sec:specifikace} jsem vytvořil doménový model.
Model byl následně konzultován s pracovníky NUDZ a byl schválen.
Model je popsán diagramem na obrázku~\ref{fig:domain-model}.
Jednotlivé entity jsou definovány níže.
Omezení kladené na model, která nejsou vyjádřena v diagramu, jsou popsána v sekci~\ref{subsec:omezeni}.

\begin{figure}[H]
    \centering
    \includegraphics[width=0.9\textwidth]{diagrams/domainModel}
    \caption[Doménový model]{Doménový model formou Class diagramu v notaci \href{https://www.omg.org/spec/UML/2.5.1/PDF}{UML}\footnotemark}\label{fig:domain-model}
\end{figure}

\footnotetext{
    Dědičnost v UML vyjadřuje jiný vztah než v programování.
    Třída v UML je množina a odvozená třída je její podmnožina.
    Vztahy mezi odvozenými třídami, tedy podmnožinami, mohou být 4 typů podle toho zda-li se podmnožiny překrývají a zda-li je jejich sjednocení množina definovaná třídou, od které odvozujeme.
    Tento vztah je vždy popsán v poznámce k třídě, od které odvozujeme~\cite{uml-specifikace}.
}

Nyní přesněji definujeme jednotlivé entity vystupující v diagramu:

\begin{description}
    \item[Osoba]
    Lidská bytost, která má vztah k systému.

    \item[Zaměstnanec]
    Osoba, která je zaměstnána v NUDZ\@.

    \item[SprávceÚkolů]
    Zaměstnanec, který je zodpovědný za správu úkolů v systému.

    \item[ZadavatelÚkolů]
    Zaměstnanec, který zadává pro plnitelé úkoly v systému.

    \item[Plnitel]
    Osoba, která vypracovává úkoly v systému.

    \item[Klient]
    Plnitel, který je klientem NUDZ (platí za poskytovanou péči).

    \item[Pacient]
    Plnitel, který je pacientem NUDZ (poskytovaná péče je hrazena pojišťovnou).

    \item[DefiniceÚkol]
    Obecný potenciálně znovupoužitelný popis činnosti plnitele.

    \item[DefiniceFormuláře]
    Definice úkolu, která obsahuje formulář, který je určen k vyplnění plnitelem.

    \item[ZadáníÚkolu]
    Zadání úkolu pro konkrétního plnitele na základě definice úkolu.

    \item[VypracováníÚkolu]
    Vypracování úkolu plnitelem na základě zadání úkolu.

    \item[VypracováníFormuláře]
    Vypracování úkolu ve tvaru vyplnění formuláře.

    \item[AnalýzaVypracováníFormuláře]
    Odvozená data z vypracování formuláře (např.\ výsledné skóre).

    \item[NedokončenéVyplněníFormuláře]
    Částečné vyplnění formuláře.
    (Umožňuje plniteli přerušit vyplňování formuláře a pokračovat později.)

\end{description}

\subsection{Omezení}\label{subsec:omezeni}

Zde jsou vypsána omezení, která nejsou vyjádřena v diagramu.
Každé omezení je napsáno jak v neformální textové podobě, tak v \href{https://www.omg.org/spec/OCL/2.4/About-OCL}{Object constraint language}.

\subsubsection{NedokončenéVyplněníFormuláře}

Nedokončené vyplnění formuláře pro definici formuláře, zadání úkolu a plnitele může existovat pouze pokud je zadání úkolu pro plnitele a zadání úkolu zadává stejný formulář, který je částečně vyplněn nedokončeným vyplněním formuláře.

\begin{verbatim}
context plnitel: Plnitel inv
  plnitel->vlastni->forAll(
      nedokonceneVyplneniFormulare |
          nedokonceneVyplneniFormulare
            ->castecneVypracovava
            ->zadanPro = self
          and
          nedokonceneVyplneniFormulare
            ->castecneVypracovava
            ->definovano = nedokonceneVyplneniFormulare->vyplnuje
          )
\end{verbatim}

\subsubsection{ZadáníÚkolu}

Definice úkolu musí logicky odpovídat vypracování úkolu.
Např.\ nemůžeme považovat přečtení článku jako vypracování úkolu, který je definován jako vypracování formuláře.

\begin{verbatim}
context z: ZadáníÚkolu inv
    if z.vypracování.oclIsKindOf(VypracováníFormuláře) then
        z.definováno.oclIsKidnOf(DefiniceFormuláře)
    endif
\end{verbatim}

\subsubsection{VypracováníÚkolu}

ID musí být unikátní.

\begin{verbatim}
context v1, v2: VypracováníÚkolu inv v1.ID = v2.ID implies v1 = v2
\end{verbatim}

\subsubsection{DefiniceÚkolu}

ID musí být unikátní.

\begin{verbatim}
context d1, d2: DefiniceÚkolu inv d1.ID = d2.ID implies d1 = d2
\end{verbatim}

\subsubsection{Osoba}

ID musí být unikátní.

\begin{verbatim}
context o1, o2: Osoba inv o1.ID = o2.ID implies o1 = o2
\end{verbatim}


\section{User stories}\label{sec:user-stories}

Zde je seznam požadavků ve sjednocené formě.
Požadavky mají formu \uv{Jako \textless{}role\textgreater{} chci \textless{}funkčnost\textgreater{}, abych/protože/aby \textless{}cíl\textgreater{}}.
Každý požadavek má u sebe i cíl, jelikož to může být důležité pro porozumění požadavku a může ovlivnit způsob implementace.
Jedná se o přepis neformální specifikace ze sekce~\ref{sec:specifikace}.
Role uživatelů jsou definovány v požadavku~\ref{itm:r-nr-1}.
Tato sekce pracuje již s změnami specifikace, které byly popsány v sekci~\ref{subsec:zmeny-specifikace}.
Každá položka má identifikátor ve formátu R-US-ID, kde ID je číslo položky.

\subsection{Funkční požadavky}\label{subsec:user-stories-funkcni-pozadavky}

\begin{description}
    \item[R-US-1]
    Jako zaměstnanec chci mít možnost založit účet pro plnitele, abych mohl využít systém v rámci terapie/výzkumu.
    \item[R-US-2]
    Jako plnitel chci, aby moje data nemohli číst ostatní plnitelé, protože jsou soukromá.
    \item[R-US-3]
    Jako terapeut/výzkumník chci, aby byl plnitel schopen vidět/plnit pouze úkoly, které mu byly zadány, aby se zachovala integrita sbíraných dat.
    \item[R-US-4]
    Jako plnitel chci být schopen zobrazit svá data, abych věděl co je o mě v systému evidováno (např.\ vyplněné dotazníky).
    \item[R-US-5]
    Jako správce dotazníků chci mít možnost zadávat dotazníky a úkoly konkrétnímu plniteli, nastavit frekvenci opakování a nastavit start/deadline, abych mohl správně koordinovat procesy a aktivity v systému.
    \item[R-US-6]
    Jako správce dotazníků chci mít možnost vytvářet otázky v dotaznících, které mohou přijímat odpovědi typu text, více možností (možno zvolit právě jeden) a více možností (možno zvolit libovolný počet), abych mohl vytvářet různorodé a komplexní dotazníky.
    \item[R-US-7]
    Jako správce dotazníků chci mít možnost nastavit podmíněné zobrazení otázky, takže otázka se plniteli zobrazí pokud je splněna podmínka definovaná při vytvoření, což umožní flexibilní a přizpůsobené průzkumy.
    \item[R-US-8]
    Jako správce dotazníků chci mít možnost vytvářet, mazat dotazníky a způsoby vyhodnocení, abych mohl udržovat aktuální a relevantní soubor dotazníků.
    \item[R-US-9]
    Jako správce dotazníků chci mít možnost nastavit automaticky počítané metriky pomocí vzorce (např.\ \texttt{otázka1 + otázka2 - otázka4}), abych mohl efektivně vyhodnocovat odpovědi.
    \item[R-US-10]
    Jako plnitel chci mít možnost vypracovat dotazníky a úkoly, které mi byly přiděleny správcem/zadavatelem dotazníků, abych mohl aktivně participovat v systému.
    \item[R-US-11]
    Jako plnitel chci mít možnost vyplnit část dotazníku, uložit si dosud zodpovězené otázky a v budoucnu vyplňování dotazníku dokončit, aby bylo vyplňování dotazníků flexibilní a pohodlné.
    \item[R-US-12]
    Jako plnitel chci mít možnost smazat svá data, abych měl kontrolu nad svými daty.
    \item[R-US-13]
    Jako správce/zadavatel dotazníků chci mít možnost vidět výsledky dotazníků a úkolů všech plnitelů a vybrat data, která budou vizualizována na grafech, abych mohl monitorovat a analyzovat výsledky.
    \item[R-US-14]
    Jako správce dotazníků/člen technické podpory chci mít možnost vytvářet/mazat účty plnitelů, účty pro ostatní správce a účty pro zadavatele dotazníků, abych mohl efektivně spravovat uživatelské účty.
    \item[R-US-15]
    Jako správce/zadavatel dotazníků chci mít možnost exportovat výsledky dotazníků plnitelů z aplikace do formátu CSV, abych mohl dělat pokročilé analýzy dat.
    \item[R-US-16]
    Jako plnitel chci, aby k programu byla dodána uživatelská a technická dokumentace, abych mohl lépe porozumět, jak aplikace funguje a jak ji používat.
    \item[R-US-17]
    Jako technický pracovník chci, aby aplikace byla spouštěna v kontejneru, abych mohl snadno spravovat a nasazovat aplikaci.
    \item[R-US-18]
    Jako technický pracovník chci mít k dispozici rozhraní pro monitorování aplikace, abych mohl sledovat výkon a stav aplikace a rychle reagovat na potenciální problémy.
    \item[R-US-19]
    Jako plnitel chci v systému vystupovat pod ID, které je náhodně vygenerováno, aby bylo zajištěno mé soukromí.
    \item[R-US-20]
    Jako správce dotazníků chci být schopen upravovat text již existující otázky, abych mohl opravit překlepy nebo vylepšit formulaci otázky.
    \item[R-US-21]
    Jako plnitel chci měnit heslo svého účtu, abych zajistil bezpečnost svého účtu.
\end{description}

\subsection{Nefunkční požadavky}\label{subsec:user-stories-nefunkcni-pozadavky}

\begin{description}
    \item[R-US-22]
    Jako plnitel chci, aby aplikace byla v Českém jazyce, ale byla připravena na internacionalizaci, abych mohl používat aplikaci v jazyce, kterému rozumím.
    \item[R-US-23]
    Jako plnitel chci, aby uživatelské rozhraní bylo vhodné pro uživatele s malými technickými znalostmi, abych mohl snadno používat aplikaci bez ohledu na své technické dovednosti.
    \item[R-US-24]
    Jako provozovatel systému chci, aby software maximalizoval použití již existujícího software, aby byla následné údržba jednodušší.
\end{description}

\subsection{Volitelné}\label{subsec:volitelne}

Požadavky z této podsekce nejsou kritické pro fungování aplikace, ale mohou zjednodušit užívání aplikace.

\begin{description}
    \item[R-US-25]
    Jako plnitel chci dostávat e-mail upozornění na nové úkoly a na nesplněné úkoly, abych byl vždy informován o svých úkolech a termínech.
    \item[R-US-26]
    Jako plnitel chci dostávat push notifikace v prohlížeči na nové úkoly a na nesplněné úkoly, abych byl vždy aktuálně informován o svých úkolech.
\end{description}


